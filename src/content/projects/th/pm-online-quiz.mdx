---
title: PM Online Quiz (พอมอถามได้ตอบได้)
description: เว็บไซต์สำหรับโครงการพอมอถามได้ตอบไดั เพื่อให้นักเรียนได้ทดสอบความรู้ความสามารถทางวิชาการ ผ่านการทำแบบทดสอบประเมินความรู้
releaseDate: 2022-03-10
tags:
  - year 2564
  - website
gitUrl: https://github.com/coolkidssatit/pm-online-quiz
rating: 5
---

import GithubEmbed from "@/components/markdown/GithubEmbed.astro";
import ResponsiveBanner from "@/components/markdown/ResponsiveBanner.astro";

โครงการพอมอถามได้ตอบได้ เป็นโครงการจากคณะกรรมการนักเรียนฝ่ายวิชาการ ประจำปีการศึกษา 2564 ร่วมกับคณะกรรมการนักเรียนฝ่ายเทคโนโลยีสารสนเทศ ประจำปีการศึกษา 2564 โดยมีวัตถุประสงค์เพื่อ

- ให้ผู้เรียนมีทักษะในการอ่าน ฟัง พูด อ่าน เขียน เพื่อค้นคว้าหาความรู้เพิ่มเติม
- ส่งเสริมความสามารถในการคิดวิเคราะห์ในการทดสอบของผู้เรียน
- เพื่อเป็นการเตรียมความพร้อมในการสอบในระดับต่างๆ

โดยดำเนินการในรูปแบบของเว็บไซต์สำหรับให้นักเรียนเข้าทำแบบทดสอบ โดยแบ่งออกเป็น 2 ระดับชั้น ดังต่อไปนี้

1. **ระดับชั้นมัธยมศึกษา** เป็นแบบทดสอบความรู้และความสามารถทั่วไป โดยแบ่งข้อสอบออกเป็น 3 ชุด 3 กลุ่มสาระการเรียนรู้ ได้แก่ ภาษาไทย สังคมศึกษา และภาษาต่างประเทศ กลุ่มสาระการเรียนรู้ละ 35 ข้อ
2. **ระดับชั้นมัธยมศึกษาตอนปลาย** เป็นแบบทดสอบความรู้ระดับที่รวบรวมจากข้อสอบเก่าที่ใช้ในการสอบเข้ามหาวิทยาลัยในช่วงหลายปีที่ผ่านมา โดยแบ่งข้อสอบออกเป็น 5 ชุด 5 กลุ่มสาระการเรียนรู้ ได้แก่
   - ภาษาไทย 50 ข้อ
   - สังคมศึกษา 50 ข้อ
   - คณิตศาสตร์ 30 ข้อ
   - วิทยาศาสตร์ 50 ข้อ
   - ภาษาต่างประเทศ 80 ข้อ

โครงการนี้เปิดให้นักเรียนเข้าทำแบบทดสอบตั้งแต่วันที่ 10 - 31 มีนาคม 2565 โดยผมได้มีส่วนร่วมในการจัดทำเว็บไซต์สำหรับสร้างและเข้าทำแบบทดสอบในโครงการ

## ที่มาของผลงาน

สืบเนื่องจากสถานการณ์การแพร่ระบาดของเชื้อไวรัส COVID-19 ทำให้ทุกโครงการของคณะกรรมการนักเรียนจำเป็นต้องจัดในรูปแบบออนไลน์ทั้งสิ้น โครงการนี้ก็เช่นเดียวกัน ผมจึงได้รับการทาบทามให้มาช่วยในการจัดทำเว็บไซต์นี้ด้วย

เมื่อพูดถึงตัวเลือกในการจัดทำข้อสอบออนไลน์ ตัวเลือกแรกของใครหลาย ๆ คนคือการใช้ Google Forms แต่ Google Forms เป็นเว็บไซต์สำหรับการจัดทำ**แบบสอบถามหรือแบบสำรวจ** ไม่ได้ออกแบบมาสำหรับการจัดทำข้อสอบ แนวทางคือการรวมลิงก์ Google Forms และประชาสัมพันธ์ด้วยตนเอง

ขณะนั้นความต้องการสำหรับการจัดทำเว็บไซต์นี้มีอยู่หลายประการ อาทิเช่น

- ข้อสอบสามารถจับเวลาในระหว่างการทำได้ (❌️ ไม่สามารถทำได้)
- ข้อสอบสามารถแสดงผลข้อความที่ซับซ้อน เช่น สูตรคณิตศาสตร์ หรือบทความยาว ๆ ได้ (➖️ อาจสามารถทำได้ ใช้เป็นรูปภาพแทน)
- ข้อสอบสามารถจัดทำได้ง่าย โดยไม่ใช้ Syntax ที่ยากและซับซ้อนจนเกินไป (✅️ มีส่วนติดต่อที่ใช้งานได้ง่ายและคุ้นเคย)
- ข้อสอบสามารถสลับข้อได้ แต่ในบางชุดบางส่วนก็ไม่ต้องการให้สลับได้ เช่น ส่วนของการอ่านบทความ เป็นต้น (➖️ สลับลำดับข้อได้เฉพาะทั้งชุดข้อสอบ ไม่สามารถสลับเฉพาะส่วนได้)
- ข้อสอบสามารถกลับมาทำใหม่ได้ หากเกิดปัญหาในการเชื่อมต่อ เช่น อินเทอร์เน็ตขัดข้อง เป็นต้น (➖️ สามารถทำได้หากเปิดใช้งาน Autosave แต่ผู้ใช้งานจะสามารถออกจากหน้าเว็บที่จัดทำนี้ได้)

ตัวเลือกอื่น ๆ ในการใช้งานก็เช่น การใช้งานระบบ Learning Management System (LMS) อย่าง Moodle แต่การจะติดตั้งระบบดังกล่าวจำเป็นต้องใช้เซิร์ฟเวอร์ที่มีทรัพยากรและค่าใช้จ่ายจำนวนหนึ่ง อีกทั้งบางฟีเจอร์ก็ยังไม่สามารถตอบสนองต่อความความต้องการ

ด้วยข้อจำกัดนี้เอง ผมจึงมีแนวคิดในการออกแบบระบบที่สามารถจัดทำข้อสอบ (Editor) และแสดงผลข้อสอบ (Renderer) ได้ด้วย และนำไปแสดงผลในเว็บไซต์ที่เขียนขึ้นเอง ซึ่งจะกล่าวถึงในหัวข้อถัดไป

## หลักการทำงาน

เว็บไซต์นี้จัดทำโดยใช้ภาษา TypeScript เลือกใช้ Next.js เป็น React Framework สำหรับการพัฒนา
และเผยแพร่เว็บไซต์นี้ผ่านทางแพลตฟอร์ม Vercel และ Netlify

<ResponsiveBanner />

### ระบบข้อสอบ

สำหรับระบบข้อสอบนั้นผมได้รับแรงบันดาลใจจาก [Perseus](https://github.com/Khan/perseus) ซึ่งเป็นระบบที่ใช้ภายในแบบฝึกหัดของเว็บไซต์ [Khan Academy](https://khanacademy.org) และเขียนด้วย JavaScript (React) โดย Khan Academy เป็นเว็บไซต์คอร์สเรียนฟรีในรายวิชาต่าง ๆ ที่เป็นภาษาอังกฤษจำนวนมาก แต่ Perseus เพิ่งจะมีการเขียนใหม่และ Open-source ในกลางปี 2565 ขณะที่กำลังเขียนเว็บไซต์นั้น Perseus ยังเป็นเวอร์ชั่นเก่า (ดูตัวอย่างจาก Fork [ที่นี่](https://github.com/lemasc/perseus)) ที่ไม่ได้รับการดูแลตั้งแต่ปี 2561 จึงยังไม่สามารถใช้งานได้ ต้องเขียนใหม่ด้วยตนเอง

อย่างไรก็ดี โครงสร้างต่าง ๆ ที่ใช้ภายใน Perseus ก็ถูกนำมาใช้เป็นแกนหลัก ๆ ของระบบข้อสอบนี้เช่นเดียวกัน ส่วนประกอบสำคัญที่ใช้ในการจัดทำระบบข้อสอบมีดังนี้

- **Markdown** เพื่อให้การจัดทำข้อสอบสามารถทำได้โดยใช้ภาษาที่ง่าย แต่ยังสามารถขยายส่วนเสริมต่าง ๆ ได้ตามต้องการ ผมจึงเลือกใช้ภาษา Markdown ในการพิมพ์จัดทำข้อสอบ และใช้ Library เสริมในการแปลง Markdown เป็น HTML เช่น [`simple-markdown`](https://github.com/ariabuckles/simple-markdown)
- [**KaTeX**](https://katex.org/) เป็น Library สำหรับแสดงผลสูตรคณิตศาสตร์บนเว็บไซต์โดยใช้คำสั่งภาษา LaTeX
- [**TOAST UI Editor**](https://ui.toast.com/tui-editor) เป็นโปรแกรมแก้ไขและแสดงผล Markdown แบบ WYSIWYG โดยสามารถในการเพิ่มเติม Plugin เพื่อใช้คำสั่งพิเศษในการปรับแต่งผลลัพธ์การแสดงผลได้
- [**Zustand**](https://github.com/pmndrs/zustand) เป็น React Library สำหรับเก็บข้อมูล (State) ซึ่งเป็นองค์ประกอบสำคัญที่ทำให้ระบบข้อสอบมีประสิทธิภาพสูงแม้การแสดงผลแต่ละข้อจะมีความซับซ้อนมากก็ตาม
- [**Iron Session**](https://github.com/vvo/iron-session) เป็น Library สำหรับการจัดเก็บข้อมูลและเข้ารหัสลงใน Cookies ทำให้สามารถอ่าน-บันทึกข้อมูลจากเว็บไซต์มายังผู้ใช้ได้โดยไม่จำเป็นต้องมีเซิร์ฟเวอร์ (Stateless)

ผลลัพธ์ที่ได้ คือระบบข้อสอบแบบ Multiple Choices (MCQ) หลายตัวเลือก ที่มีประสิทธิภาพสูงตัวหนึ่ง แต่ก็ยังสามารถปรับแต่งได้ตามความต้องการ โดยมีฟีเจอร์โดดเด่นต่าง ๆ อาทิเช่น

- การสลับข้อทั้งข้อสอบ หรือเฉพาะส่วนที่ต้องการ (เช่น การเติมคำ Fill in the blanks ไม่สามารถสลับข้อได้) และยังสามารถอ้างอิงเลขข้อจากการ Random ได้อีกด้วย
- การแสดงผล Passage หรือบทความ ควบคู่ไปกับข้อสอบ (และสามารถเลือกให้แสดงเฉพาะข้อที่ต้องการได้)
- การแสดงผลสูตรคณิตศาสตร์ในตัวโจทย์ของข้อสอบ หรีอในแต่ละตัวเลือกได้
- การแสดงผลบนอุปกรณ์เคลื่อนที่แบบ Responsive ในทุกส่วนของแบบทดสอบ
- สามารถออกแบบการตรวจข้อสอบได้ทั้ง Client และ Server
